url,title,typeName,text
https://e-qanun.az/framework/47434,Azərbaycan Respublikasının Konstitusiyasında dəyişikliklər edilməsi haqqında,Referendum aktları,"
1. 9-cu maddənin I hissəsi aşağıdakı redaksiyada
verilsin:
“I. Azərbaycan Respublikası öz
təhlükəsizliyini və müdafiəsini təmin
etmək məqsədi ilə Silahlı Qüvvələr
yaradır. Silahlı Qüvvələr Azərbaycan Ordusundan
və başqa silahlı birləşmələrdən
ibarətdir.”.
2. 24-cü maddədə:
2.1. I və II hissələr, müvafiq olaraq, II və
III hissələr hesab edilsin və həmin maddəyə
aşağıdakı məzmunda I hissə əlavə
edilsin:
“I. İnsan ləyaqəti qorunur və
ona hörmət edilir.”;
2.2. III hissəyə aşağıdakı
məzmunda ikinci cümlə əlavə edilsin:
“Hüquqlardan sui-istifadəyə yol
verilmir.”.
3. 25-ci maddədə:
3.1. III hissənin birinci
cümləsində “milliyyətindən” sözü “etnik
mənsubiyyətindən” sözləri ilə, ikinci
cümləsində “milli” sözü “etnik” sözü
ilə əvəz edilsin;
3.2. aşağıdakı məzmunda VI hissə
əlavə edilsin:
“VI. Sağlamlıq imkanları məhdud
olanlar, onların məhdud imkanlarına görə həyata
keçirilməsi çətinləşən hüquq
və vəzifələrdən başqa, bu Konstitusiyada təsbit
olunmuş bütün hüquqlardan istifadə edir və
vəzifələri daşıyırlar.”.
4. 29-cu maddədə:
4.1. V hissə VII hissə hesab edilsin;
4.2. aşağıdakı məzmunda V və VI
hissələr əlavə edilsin:
“V. Xüsusi mülkiyyət sosial
öhdəliklərə səbəb olur.
VI. Sosial ədalət və torpaqlardan
səmərəli istifadə məqsədi ilə torpaq
üzərində mülkiyyət hüququ qanunla
məhdudlaşdırıla bilər.”.
5. 32-ci maddəyə aşağıdakı
məzmunda VI, VII və VIII hissələr əlavə edilsin:
“VI. Qanunla müəyyən edilmiş hallar istisna
olmaqla, üçüncü şəxslər haqqında
məlumat almaq məqsədi ilə elektron formada və ya
kağız üzərində aparılan informasiya
ehtiyatlarına daxil olmaq qadağandır.
VII. Məlumatın aid olduğu şəxsin buna
razılığını aşkar ifadə etdiyi hallar,
ayrı-seçkiliyə yol verməmək şərtilə
anonim xarakterli statistik məlumatların emalı və qanunun
yol verdiyi digər hallar istisna olmaqla, informasiya
texnologiyalarından şəxsi həyata, o cümlədən
əqidəyə, dini və etnik mənsubiyyətə dair
məlumatların açıqlanması üçün
istifadə edilə bilməz.
VIII. Fərdi məlumatların
dairəsi, habelə onların emalı, toplanması,
ötürülməsi, istifadəsi və mühafizəsi
şərtləri qanunla müəyyən edilir.”.
6. 36-cı maddədə:
6.1. II hissədən “və digər
silahlı birləşmələrdə” sözləri
çıxarılsın;
6.2. aşağıdakı məzmunda IV hissə
əlavə edilsin:
“IV. Qanunla müəyyən edilmiş
hallar istisna olmaqla, lokaut qadağandır.”.
7. 47-ci maddənin III hissəsində
“sosial” sözündən sonra “və hər hansı digər
meyara əsaslanan” sözləri əlavə edilsin.
8. 49-cu maddənin II hissəsində
“etməklə” sözündən sonra “, ictimai qaydanı
və ya ictimai əxlaqı pozmamaq şərtilə,”
sözləri əlavə edilsin.
9. 53-cü maddənin I hissəsində
“heç bir halda” sözləri çıxarılsın
və “vətəndaşlığından”
sözündən sonra “(onun qanunla müəyyən
edilmiş itirilmə halları istisna olmaqla)” sözləri
əlavə edilsin.
10. 56-cı maddənin III
hissəsində “seçkilərdə iştirak etmək”
sözləri “seçilmək” sözü ilə əvəz
edilsin.
11. 57-ci maddənin I hissəsinə
aşağıdakı məzmunda ikinci cümlə
əlavə edilsin:
“Hərbi qulluqçular bu hüquqdan
yalnız fərdi qaydada istifadə edə bilərlər.”.
12. 58-ci maddənin IV hissəsinin birinci cümləsi
aşağıdakı redaksiyada verilsin:
“Azərbaycan Respublikasının
bütün ərazisində və ya hər hansı
hissəsində qanuni dövlət hakimiyyətini zorla
devirmək məqsədi, cinayət hesab edilən digər
məqsədlər güdən və ya cinayətkar
üsullardan istifadə edən birliklər qadağandır.”.
13. 59-cu maddədə:
13.1. maddənin mətni I hissə hesab
edilsin və həmin hissədən “qanunla nəzərdə
tutulmuş qaydada” sözləri çıxarılsın;
13.2. aşağıdakı məzmunda II hissə
əlavə edilsin:
“II. Dövlət sahibkarlıq
sahəsində yalnız dövlət maraqlarının, insan
həyatının və sağlamlığının
müdafiəsi ilə bağlı tənzimləməni
həyata keçirir.”.
14. 60-cı maddə aşağıdakı redaksiyada
verilsin:
“Maddə 60. Hüquq
və azadlıqların inzibati və məhkəmə
təminatı
I. Hər kəsin hüquq və
azadlıqlarının inzibati qaydada və
məhkəmədə müdafiəsinə təminat verilir.
II. Hər kəsin hüququ var ki, onun işinə
qərəzsiz yanaşılsın və həmin işə
inzibati icraat və məhkəmə prosesində ağlabatan
müddətdə baxılsın.
III. Hər kəsin inzibati icraat və
məhkəmə prosesində dinlənilmək hüququ
vardır.
IV. Hər kəs dövlət
orqanlarının, siyasi partiyaların, hüquqi
şəxslərin, bələdiyyələrin və
vəzifəli ºəxslərin
hərəkətlərindən və
hərəkətsizliyindən inzibati qaydada və
məhkəməyə ºikayət edə bilər.”.
15. 68-ci maddədə:
15.1. maddənin adı aşağıdakı
redaksiyada verilsin:
“Özbaşınalıqdan
müdafiə və vicdanlı davranış hüququ”;
15.2. I və II hissələr, müvafiq
olaraq, II və III hissələr hesab edilsin;
15.3. aşağıdakı məzmunda I və IV
hissələr əlavə edilsin:
“I. Hər kəsin dövlət orqanlarının ona
münasibətdə özbaşınalığı istisna
edən vicdanlı davranışına hüququ vardır.”;
“IV. Dövlət, dövlət
qulluqçuları ilə birlikdə, dövlət
qulluqçularının qanuna zidd hərəkətləri
və hərəkətsizliyi nəticəsində insan hüquq
və azadlıqlarına dəymiş ziyana görə və
onların təminatının pozulmasına görə
mülki məsuliyyət daşıyır.”.
16. 71-ci maddənin II hissəsinə
aşağıdakı məzmunda üçüncü
cümlə əlavə edilsin:
“Hüquq və azadlıqların
məhdudlaşdırılması dövlət
tərəfindən gözlənilən nəticəyə
mütənasib olmalıdır.”.
17. 85-ci maddənin I hissəsində
“yaşı 25-dən aşağı olmayan” sözləri
“seçkilərdə iştirak etmək hüququna malik olan”
sözləri ilə əvəz edilsin.
18. 89-cu maddənin I hissəsinin birinci bəndinin 5-ci
yarımbəndinin sonunda nöqtə işarəsi
nöqtəli vergül işarəsi ilə əvəz edilsin
və həmin bəndə aşağıdakı məzmunda
6-cı və 7-ci yarımbəndlər əlavə edilsin:
“6) bu Konstitusiyanın 93-cü maddəsinin III
hissəsinin tələbini pozduqda;
7) deputat üçün qanunla
müəyyən edilmiş etik davranış
qaydalarını kobud surətdə pozduqda.”.
19. Aşağıdakı məzmunda 981-ci
maddə əlavə edilsin:
“Maddə 981.
Azərbaycan Respublikası Milli Məclisinin buraxılması
I. Azərbaycan Respublikası Milli Məclisinin eyni
çağırışı bir il ərzində iki
dəfə Azərbaycan Respublikasının Nazirlər
Kabinetinə etimadsızlıq göstərdikdə və ya
Azərbaycan Respublikası Konstitusiya Məhkəməsinin,
Azərbaycan Respublikası Ali Məhkəməsinin və
Azərbaycan Respublikası Mərkəzi Bankı İdarə
Heyətinin kollegial fəaliyyəti üçün zəruri
olan sayda üzvlüyə namizədləri Azərbaycan
Respublikasının Prezidenti tərəfindən iki
dəfə təqdim edildikdən sonra, qanunla
müəyyən edilmiş müddətdə təyin
etmədikdə, habelə bu Konstitusiyanın 94-cü və
95-ci maddələrində, 96-cı maddəsinin II, III, IV
və V hissələrində, 97-ci maddəsində
göstərilən vəzifələrini aradan
qaldırıla bilməyən səbəblər
üzündən icra etmədikdə, Azərbaycan
Respublikasının Prezidenti Azərbaycan Respublikasının
Milli Məclisini buraxır.
II. Növbədənkənar
seçkilərdə seçilən Azərbaycan
Respublikası Milli Məclisinin
çağırışının səlahiyyət
müddəti beş ildən az ola bilər. Bu halda
Azərbaycan Respublikasının Milli Məclisinə
növbəti seçkilər növbədənkənar
seçkilərdə seçilən Azərbaycan
Respublikası Milli Məclisinin
çağırışının səlahiyyət
müddətinin beşinci ilinin noyabr ayının birinci bazar
günü keçirilir.”.
20. 100-cü maddədən “Yaşı
otuz beşdən aşağı olmayan,” sözləri
çıxarılsın.
21. 101-ci maddənin I hissəsində “5” rəqəmi
“7” rəqəmi ilə əvəz edilsin və
aşağıdakı məzmunda ikinci cümlə
əlavə edilsin:
“Azərbaycan Respublikasının
Prezidenti növbədənkənar Azərbaycan Respublikası
Prezidenti seçkilərini elan edə bilər.”.
22. Aşağıdakı məzmunda 1031-ci
maddə əlavə edilsin:
“Maddə 1031.
Azərbaycan Respublikasının vitse-prezidentləri
I. Azərbaycan Respublikasının Birinci vitse-prezidenti
və vitse-prezidentləri Azərbaycan Respublikasının
Prezidenti tərəfindən vəzifəyə təyin və
vəzifədən azad edilirlər.
II. Azərbaycan Respublikasının
vitse-prezidenti vəzifəsinə seçkilərdə
iştirak etmək hüququna malik olan, ali təhsilli, başqa
dövlətlər qarşısında öhdəliyi olmayan
Azərbaycan Respublikası vətəndaşı təyin
edilir.”.
23. 105-ci maddədə:
23.1. I hissənin birinci
cümləsində “üç ay ərzində”
sözləri “60 gün müddətində” sözləri
ilə, ikinci cümləsində “Baş naziri” sözləri
“Birinci vitse-prezidenti” sözləri ilə əvəz edilsin;
23.2. II hissədə “Baş naziri”
sözləri “Birinci vitse-prezidenti” sözləri ilə,
“səlahiyyətlərini Azərbaycan Respublikası Milli
Məclisinin sədri” sözləri “müəyyən etdiyi
ardıcıllıqla Azərbaycan Respublikasının
vitse-prezidenti Birinci vitse-prezident statusu almış olur və
Azərbaycan Respublikası Prezidentinin
səlahiyyətlərini” sözləri ilə əvəz
edilsin;
23.3. III hissə aşağıdakı redaksiyada
verilsin:
“III. Bu maddənin II hissəsində
göstərilən səbəblərə görə
Azərbaycan Respublikası Prezidentinin səlahiyyətlərini
Azərbaycan Respublikasının Birinci vitse-prezidentinin icra
etməsi mümkün olmadıqda, Azərbaycan Respublikası
Prezidentinin səlahiyyətlərini Azərbaycan
Respublikasının Baş naziri icra edir.”;
23.4. aşağıdakı məzmunda IV hissə
əlavə edilsin:
“IV. Bu maddənin II hissəsində
göstərilən səbəblərə görə
Azərbaycan Respublikası Prezidentinin səlahiyyətlərini
Azərbaycan Respublikasının Baş nazirinin icra etməsi
mümkün olmadıqda, Azərbaycan Respublikası
Prezidentinin səlahiyyətlərini Azərbaycan Respublikası
Milli Məclisinin sədri icra edir. Həmin
səbəblərə görə Azərbaycan Respublikası
Prezidentinin səlahiyyətlərini Azərbaycan Respublikası
Milli Məclisinin sədrinin icra etməsi mümkün
olmadıqda, Azərbaycan Respublikasının Milli Məclisi
Azərbaycan Respublikası Prezidentinin səlahiyyətlərinin
başqa vəzifəli şəxs tərəfindən
icrası haqqında qərar qəbul edir.”.
24. Aşağıdakı məzmunda 1061-ci
maddə əlavə edilsin:
“Maddə 1061.
Azərbaycan Respublikası vitse-prezidentlərinin
toxunulmazlığı
I. Səlahiyyət müddəti ərzində
Azərbaycan Respublikasının vitse-prezidentinin
şəxsiyyəti toxunulmazdır.
II. Azərbaycan Respublikasının vitse-prezidenti
cinayət başında yaxalanma hallarından başqa tutula
bilməz, cinayət məsuliyyətinə cəlb edilə
bilməz, onun barəsində məhkəmə qaydasında
inzibati tənbeh tədbirləri tətbiq edilə bilməz,
axtarışa məruz qala bilməz, şəxsi
müayinə edilə bilməz.
III. Azərbaycan Respublikasının vitse-prezidenti
cinayət başında yaxalanarsa, tutula bilər. Belə
olduqda onu tutan orqan bu barədə dərhal Azərbaycan
Respublikasının Baş prokuroruna xəbər verməlidir.
IV. Azərbaycan Respublikasının
vitse-prezidentinin toxunulmazlığına yalnız Azərbaycan
Respublikası Baş prokurorunun təqdimatına əsasən
Azərbaycan Respublikasının Prezidenti tərəfindən
xitam verilə bilər.”.
25. Aşağıdakı məzmunda 1081-ci
maddə əlavə edilsin:
“Maddə 1081.
Azərbaycan Respublikasının Birinci vitse-prezidentinin
təminatı
Azərbaycan Respublikasının Birinci
vitse-prezidenti və onun ailəsi dövlət hesabına
təmin edilir. Azərbaycan Respublikasının Birinci
vitse-prezidentinin və onun ailəsinin təhlükəsizliyini
xüsusi mühafizə xidmətləri təmin edir.”.
26. Aşağıdakı məzmunda 1101-ci
maddə əlavə edilsin:
“Maddə 1101.
Dövlətlərarası və hökumətlərarası
beynəlxalq müqavilələr bağlamaq hüququnun
verilməsi
Azərbaycan Respublikasının
Prezidenti dövlətlərarası və
hökumətlərarası beynəlxalq müqavilələr
bağlamaq hüququnu vitse-prezidentə, Azərbaycan
Respublikası Nazirlər Kabinetinin üzvlərinə və
Azərbaycan Respublikası Prezidentinin müəyyən etdiyi
digər şəxslərə verə bilər.”.
27. 121-ci maddənin mətni aşağıdakı
redaksiyada verilsin:
“Azərbaycan Respublikasının Baş
naziri, Baş nazirin müavini, nazir, digər mərkəzi icra
hakimiyyəti orqanı rəhbəri vəzifəsinə
seçkilərdə iştirak etmək hüququna malik olan,
ali təhsilli, başqa dövlətlər
qarşısında öhdəliyi olmayan Azərbaycan
Respublikası vətəndaşı təyin edilir.”.
28. 126-cı maddənin I
hissəsində “Yaşı 30-dan aşağı olmayan,
seçkilərdə” sözləri “Seçkilərdə”
sözü ilə əvəz edilsin.
29. Aşağıdakı məzmunda 1461-ci
maddə əlavə edilsin:
“Maddə 1461.
Bələdiyyələrin məsuliyyəti
Bələdiyyələr, bələdiyyə
qulluqçuları ilə birlikdə, bələdiyyə
qulluqçularının qanuna zidd hərəkətləri
və hərəkətsizliyi nəticəsində insan
hüquq və azadlıqlarına dəymiş ziyana
görə və onların təminatının pozulmasına
görə mülki məsuliyyət daşıyırlar.”"
https://e-qanun.az/framework/47433,Azərbaycan Respublikasının Konstitusiyasına əlavələr və dəyişikliklər edilməsi haqqında,Referendum aktları,"
1. 12-ci maddənin I hissəsinə «azadlıqlarının»
sözündən sonra «, Azərbaycan Respublikasının
vətəndaşlarına layiqli həyat səviyyəsinin»
sözləri əlavə edilsin.
2. 15-ci maddənin II hissəsinə «əsasında»
sözündən sonra «sosial yönümlü»
sözləri əlavə edilsin.
3. 17-ci maddə «Ailə, uşaqlar və
dövlət» adlandırılsın, maddəyə
aşağıdakı məzmunda III, IV, V və VI
hissələr əlavə edilsin:
«III. Valideynləri və ya qəyyumları olmayan,
valideyn qayğısından məhrum olan uşaqlar
dövlətin himayəsindədirlər.
IV. Uşaqları onların həyatına,
sağlamlığına və ya mənəviyyatına
təhlükə törədə bilən
fəaliyyətə cəlb etmək qadağandır.
V. 15 yaşına çatmamış uşaqlar
işə götürülə bilməzlər.
VI. Uşaq hüquqlarının həyata
keçirilməsinə dövlət nəzarət edir.».
4. 18-ci maddənin II hissəsində «dinlərin»
sözündən sonra «(dini cərəyanların)»
sözləri əlavə edilsin.
5. 19-cu maddənin II hissəsində «Milli» sözü
«Mərkəzi» sözü ilə əvəz edilsin.
6. 25-ci maddəyə aşağıdakı
məzmunda IV və V hissələr əlavə edilsin:
«IV. Heç kəsə bu maddənin III
hissəsində göstərilən əsaslara görə
zərər vurula bilməz, güzəştlər və ya
imtiyazlar verilə bilməz, yaxud güzəştlərin
və ya imtiyazların verilməsindən imtina oluna bilməz.
V. Hüquq və vəzifələrlə bağlı
qərarlar qəbul edən dövlət orqanları və
dövlət hakimiyyəti səlahiyyətlərinin
daşıyıcıları ilə münasibətlərdə
hər kəsin bərabər hüquqları təmin edilir.».
7. 29-cu maddənin IV hissəsindən «və ya ictimai
ehtiyaclar» sözləri çıxarılsın.
8. 32-ci maddədə:
II hissənin ikinci cümləsində «şəxsi
həyata» sözləri «şəxsi və ailə
həyatına» sözləri ilə əvəz edilsin və
həmin hissəyə aşağıdakı məzmunda
cümlə əlavə edilsin:
«Hər kəsin şəxsi və ailə
həyatına qanunsuz müdaxilədən müdafiə
hüququ vardır.»;
III hissəyə aşağıdakı məzmunda
cümlə əlavə edilsin:
«Qanunla müəyyən edilmiş hallar istisna olmaqla,
heç kəs onun xəbəri olmadan və ya etirazına
baxmadan izlənilə bilməz, video və foto
çəkilişinə, səs yazısına və
digər bu cür hərəkətlərə məruz qoyula
bilməz.»;
aşağıdakı məzmunda V hissə
əlavə edilsin:
«V. Qanunla müəyyən edilmiş hallar istisna
olmaqla, hər kəs onun haqqında toplanmış
məlumatlarla tanış ola bilər. Hər kəsin onun
barəsində toplanmış və həqiqətə
uyğun olmayan, tam olmayan, habelə qanunun tələbləri
pozulmaqla əldə edilmiş məlumatların
düzəldilməsini və ya
çıxarılmasını (ləğv edilməsini)
tələb etmək hüququ vardır.».
9. 39-cu maddəyə aşağıdakı
məzmunda III və IV hissələr əlavə edilsin:
«III. Heç kəs ətraf mühitə, təbii
ehtiyatlara qanunla müəyyən edilmiş
hədlərdən artıq təhlükə
törədə və ya zərər vura bilməz.
IV. Dövlət ekoloji tarazlığın
saxlanılmasına, yabanı bitkilərin və vəhşi
heyvanların qanunla müəyyən edilmiş
növlərinin qorunmasına təminat verir.».
10. 48-ci maddəyə aşağıdakı
məzmunda V hissə əlavə edilsin:
«V. Heç kəs öz dini etiqadını və
əqidəsini ifadə etməyə (nümayiş
etdirməyə), dini mərasimləri yerinə
yetirməyə və ya dini mərasimlərdə iştirak
etməyə məcbur edilə bilməz.».
11. 50-ci maddəyə aşağıdakı
məzmunda III hissə əlavə edilsin:
«III. Hər kəsin kütləvi informasiya
vasitələrində dərc edilən və onun
hüquqlarını pozan və ya mənafelərinə
xələl gətirən məlumatı təkzib etmək
və ya ona cavab vermək hüququna təminat verilir.».
12. 67-ci maddədə:
maddənin adında «ittiham edilənlərin»
sözləri «təqsirləndirilən şəxslərin»
sözləri ilə, maddənin mətnində «ittiham etdiyi»
sözləri «təqsirləndirdiyi» sözü ilə
əvəz edilsin; 
maddənin mövcud mətni I hissə hesab edilsin,
maddəyə aşağıdakı məzmunda II hissə
əlavə edilsin:
«II. Cinayət törədilməsində
təqsirləndirilən hər bir şəxs məhkum
edilməzdən əvvəl dinlənilməlidir.».
13. 71-ci maddədə:
II hissəyə aşağıdakı məzmunda
cümlə əlavə edilsin:
«Hər kəsin hüquq və azadlıqları bu
Konstitusiyada və qanunlarda müəyyən edilmiş
əsaslarla, habelə digərlərinin hüquq və
azadlıqları ilə məhdudlaşır.».
aşağıdakı məzmunda IX və X
hissələr əlavə edilsin:
«IX. Hər kəs qanunla qadağan olunmayan
hərəkətləri edə bilər və heç kəs
qanunla nəzərdə tutulmayan hərəkətləri
etməyə məcbur edilə bilməz.
X. Dövlət orqanları yalnız bu Konstitusiya
əsasında, qanunla müəyyən edilmiş qaydada və
hüdudlarda fəaliyyət göstərə
bilərlər.».
14. 72-ci maddənin I hissəsinə
aşağıdakı məzmunda cümlə əlavə
edilsin:
«Hər kəsin üzərinə vəzifələr
yalnız bu Konstitusiya ilə və ya qanunla qoyula bilər.».
15. 75-ci maddənin mövcud mətni I hissə hesab
edilsin, maddəyə aşağıdakı məzmunda II
hissə əlavə edilsin:
«II. Dövlət rəmzlərinə
hörmətsizliyin nümayiş etdirilməsi qanunla
müəyyən edilmiş məsuliyyətə səbəb
olur.».
16. 84-cü maddənin I hissəsinə
aşağıdakı məzmunda cümlə əlavə
edilsin:
«Müharibə şəraitində hərbi
əməliyyatların aparılması Azərbaycan
Respublikasının Milli Məclisinə seçkilərin
keçirilməsini mümkün etmədikdə, Azərbaycan
Respublikası Milli Məclisinin
çağırışının səlahiyyət
müddəti hərbi əməliyyatların sonunadək
uzadılır. Bu barədə qərar seçkilərin
(referendumun) keçirilməsini təmin edən dövlət
orqanının müraciətinə əsasən Azərbaycan
Respublikasının Konstitusiya Məhkəməsi
tərəfindən qəbul edilir.».
17. 88-ci maddəyə aşağıdakı
məzmunda IV hissə əlavə edilsin:
«IV. Azərbaycan Respublikası Milli Məclisinin
sessiyalarının iclasları açıq keçirilir.
Azərbaycan Respublikası Milli Məclisinin 83
deputatının tələbi ilə və ya Azərbaycan
Respublikası Prezidentinin təklifi ilə Azərbaycan
Respublikası Milli Məclisinin sessiyasının qapalı
iclası keçirilə bilər.».
18. 92-ci maddədə «daimi və başqa»
sözləri «komitələr və» sözləri ilə
əvəz edilsin.
19. 95-ci maddədə:
I hissənin 4-cü bəndinə
«dövlətlərarası» sözündən sonra «və
Azərbaycan Respublikasının qanunlarından fərqli
qaydalar nəzərdə tutan hökumətlərarası»
sözləri əlavə edilsin; 
15-ci bənddə «Milli» sözü «Mərkəzi»
sözü ilə əvəz edilsin; 
aşağıdakı məzmunda 20-ci bənd
əlavə edilsin:
«20) bələdiyyələrin hesabatlarının
dinlənilməsi.».
20. 96-cı maddədə:
I hissəyə «Ali Məhkəməsinə»
sözlərindən sonra «Azərbaycan Respublikasının
seçki hüququ olan 40 min vətəndaşına,»
sözləri, II və IV hissələrinə «Ali
Məhkəməsinin» sözlərindən sonra «Azərbaycan
Respublikasının seçki hüququ olan 40 min
vətəndaşının,» sözləri əlavə
edilsin; 
III hissədə «orqanın» sözü «subyektin»
sözü ilə əvəz edilsin; 
aşağıdakı məzmunda VI və VII
hissələr əlavə edilsin:
«VI. Azərbaycan Respublikasının seçki
hüququ olan 40 min vətəndaşının qanunvericilik
təşəbbüsü hüququndan istifadə etməsi
qaydası qanunla müəyyən edilir.
VII. Qanun və qərar layihələri
əsaslandırılmalı və onların qəbul
edilməsinin məqsədləri göstərilməlidir.».
21. 101-ci maddənin V hissəsi aşağıdakı
redaksiyada verilsin:
«V. Müharibə şəraitində hərbi
əməliyyatların aparılması Azərbaycan
Respublikası Prezidenti seçkilərinin keçirilməsini
mümkün etmədikdə, Azərbaycan Respublikası
Prezidentinin səlahiyyət müddəti hərbi
əməliyyatların sonunadək uzadılır. Bu
barədə qərar seçkilərin (referendumun)
keçirilməsini təmin edən dövlət
orqanının müraciətinə əsasən Azərbaycan
Respublikasının Konstitusiya Məhkəməsi
tərəfindən qəbul edilir.».
22. 108-ci maddənin mövcud mətni I hissə hesab
edilsin, maddəyə aşağıdakı məzmunda II
hissə əlavə edilsin:
«II. Əvvəllər Azərbaycan
Respublikasının Prezidenti seçilmiş şəxsin
təminatı qaydaları Konstitusiya qanunu ilə
müəyyən edilir.».
23. 109-cu maddənin I hissəsində:
10-cu bənddə «Milli» sözü «Mərkəzi»
sözü ilə əvəz edilsin, bəndə
aşağıdakı sözlər əlavə edilsin:
«Azərbaycan Respublikası Mərkəzi Bankı
İdarə Heyətinin üzvləri sırasından
Azərbaycan Respublikası Mərkəzi Bankının
sədrini təyin edir;»;
13-cü bənddə «İcra Aparatını»
sözləri «Administrasiyasını» sözü ilə
əvəz edilsin; 
17-ci bənddə «dövlətlərarası
beynəlxalq» sözləri «dövlətlərarası və
Azərbaycan Respublikasının qanunlarından fərqli
qaydalar nəzərdə tutan hökumətlərarası»
sözləri ilə əvəz edilsin.
24. 125-ci maddəyə aşağıdakı
məzmunda VII hissə əlavə edilsin:
«VII. Məhkəmə icraatı həqiqətin
müəyyən edilməsini təmin etməlidir.».
25. 129-cu maddənin mövcud mətni I hissə hesab
edilsin, maddəyə aşağıdakı məzmunda II
və III hissələr əlavə edilsin:
«II. Məhkəmə qərarının icra olunmaması qanunla müəyyən edilmiş
məsuliyyətə səbəb olur.
III. Məhkəmə qərarı qanuna və
sübutlara əsaslanmalıdır.».
26. 130-cu maddənin IX hissəsinə
aşağıdakı məzmunda cümlə əlavə
edilsin:
«Azərbaycan Respublikası Konstitusiya
Məhkəməsinin qərarları dərc edilməlidir.».
27. 131-ci maddəyə aşağıdakı
məzmunda III hissə əlavə edilsin:
«III. Azərbaycan Respublikası Ali
Məhkəməsinin qərarları dərc edilməlidir.».
28. 146-cı maddənin mövcud mətni V hissə
hesab edilsin, maddəyə aşağıdakı məzmunda I,
II, III və IV hissələr əlavə edilsin:
«I. Bələdiyyələr öz
səlahiyyətlərini həyata keçirməkdə
müstəqildirlər, bu isə bələdiyyə
ərazisində yaşayan vətəndaşlar qarşısında
onların məsuliyyətini istisna etmir. Bələdiyyə
üzvlərinin seçilməsi, səlahiyyətlərinin
dayandırılması və ya səlahiyyətlərinə
xitam verilməsi, bələdiyyələrin vaxtından
əvvəl buraxılması halları və qaydası qanunla
müəyyən edilir.
II. Bələdiyyələrin öz
səlahiyyətlərini müstəqil həyata
keçirməsi Azərbaycan dövlətinin suverenliyinə
xələl gətirə bilməz.
III. Dövlət bələdiyyələrin
fəaliyyətinə nəzarət edir.
IV. Qanunla müəyyən edilmiş hallarda və
qaydada bələdiyyələr öz fəaliyyətləri
barəsində Azərbaycan Respublikasının Milli
Məclisinə hesabat təqdim edirlər.».
29. 149-cu maddəyə aşağıdakı
məzmunda VIII hissə əlavə edilsin:
«VIII. Normativ hüquqi aktlar dərc edilməlidir.
Heç kəs dərc edilməmiş normativ hüquqi
aktın icrasına (ona riayət olunmasına) məcbur
edilə bilməz və belə aktın icra olunmamasına
(ona riayət olunmamasına) görə
məsuliyyətə cəlb edilə bilməz. Normativ
hüquqi aktların dərc edilməsi qaydası Konstitusiya
qanunu ilə müəyyən edilir.».
 "
https://e-qanun.az/framework/47432,Azərbaycan Respublikasının Konstitusiyasında dəyişikliklər edilməsi haqqında,Referendum aktları,"
I. 3-cü maddəyə aşağıdakı
məzmunda III hissə əlavə edilsin:
«III. Aşağıdakı
məsələlər üzrə referendum keçirilə
bilməz:
1) vergilər və dövlət
büdcəsi;
2) amnistiya və əfvetmə;
3) seçilməsi, təyin
edilməsi və ya təsdiq edilməsi müvafiq olaraq
qanunvericilik və (və ya) icra hakimiyyəti
orqanlarının səlahiyyətlərinə aid edilmiş
vəzifəli şəxslərin seçilməsi, təyin
edilməsi və ya təsdiq edilməsi.»
II. 27-ci maddənin IV hissəsindən «fövqəladə və hərbi
vəziyyət zamanı səlahiyyətli şəxsin verdiyi
əmrin yerinə yetirilməsi,» sözləri
çıxarılsın.
III. 71-ci maddənin III hissəsindən «yalnız» sözü
çıxarılsın.
IV. 76-cı maddənin II hissəsində «alternativ hərbi xidmətlə» sözləri «alternativ xidmətlə» sözləri
ilə əvəz edilsin.
V. 83-cü maddədə «və proporsional seçki sistemləri» sözləri
«seçki sistemi»
sözləri ilə əvəz edilsin.
VI. 88-ci maddənin I hissəsinin birinci abzasında «iki növbəti sessiyaya» sözləri
«iki növbəti yaz və
payız sessiyalarına» sözləri ilə əvəz
edilsin; ikinci, üçüncü və dördüncü
abzaslar çıxarılsın; altıncı abzasında «fevralın 1-dək»
sözləri «martın
10-dək» sözləri ilə əvəz edilsin.
VII. 89-cu maddənin I hissəsindən 6-cı bənd
çıxarılsın.
VIII. 95-ci maddədə:
- I hissənin 6-cı və 19-cu bəndləri
aşağıdakı redaksiyada verilsin: 
«6) Azərbaycan Respublikası
prezidentinin təqdimatı ilə Azərbaycan
Respublikasının İnsan hüquqları üzrə
müvəkkilinin seçilməsi;»;
«19) Amnistiya.».
- III hissə aşağıdakı redaksiyada verilsin: 
«III. Bu Konstitusiyada Azərbaycan
Respublikası Milli Məclisinin səlahiyyətlərinə
aid edilən digər məsələlərə, Azərbaycan
Respublikası Milli Məclisinin işinin təşkili ilə
əlaqədar məsələlərə, Azərbaycan
Respublikası Milli Məclisinin münasibətinin
bildirilməsi zəruri olan məsələlərə dair
də qərarlar qəbul edilir.»
IX. 96-cı maddənin I hissəsində «Ali Məhkəməsinə»
sözlərindən sonra «,
Azərbaycan Respublikası Prokurorluğuna»
sözləri, II və IV hissələrində «Ali Məhkəməsinin»
sözlərindən sonra «,
Azərbaycan Respublikası Prokurorluğunun»
sözləri, V hissəsində isə «Ali Məhkəməsi» sözlərindən sonra «, Azərbaycan Respublikasının
Prokurorluğu» sözləri əlavə edilsin.
X. 101-ci maddədə:
- II hissədə «üçdə
iki səs çoxluğu ilə» sözləri «yarısından çoxunun
səs çoxluğu ilə» sözləri ilə
əvəz edilsin; 
- IV hissədən «sadə»
sözü çıxarılsın. 
XI. 102-ci maddədə «7»
rəqəmi «14»
rəqəmi ilə əvəz edilsin.
XII. 105-ci maddədə:
- I hissədə «Azərbaycan
Respublikası Milli Məclisinin sədri» sözləri «Azərbaycan Respublikasının
baş naziri» sözləri ilə əvəz edilsin; 
- II hissədə «Azərbaycan
Respublikası Milli Məclisinin sədri istefa verdikdə»
sözləri «Azərbaycan
Respublikasının baş naziri istefa verdikdə»
sözləri ilə, «Azərbaycan
Respublikasının baş naziri icra edir» sözləri
isə «Azərbaycan
Respublikası Milli Məclisinin sədri icra edir» sözləri
ilə əvəz edilsin. 
- III hissədə «Azərbaycan
Respublikası baş nazirinin» sözləri «Azərbaycan Respublikası Milli
Məclisi sədrinin» sözləri ilə əvəz
edilsin. 
XIII. 109-cu maddənin 14-cü bəndi
aşağıdakı redaksiyada verilsin:
«14) Azərbaycan
Respublikasının İnsan hüquqları üzrə
müvəkkilinin seçilməsi haqqında Azərbaycan
Respublikası Milli Məclisinə təqdimat verir;»
XIV. 95-ci, 109-cu, 125-ci və 128-ci maddələrdə «İqtisad Məhkəməsi» sözləri
«apellyasiya
məhkəmələri» sözləri ilə
əvəz edilsin.
XV. 125-ci maddənin IV hissəsində «Konstitusiya icraatı istisna olmaqla,
ədalət mühakiməsinin həyata
keçirilməsində» sözləri «Cinayət məhkəmə
icraatında» sözləri ilə əvəz edilsin.
XVI. 130-cu maddədə:
- III hissənin 7-ci bəndi çıxarılsın,
8-ci və 9-cu bəndlər müvafiq olaraq 7-ci və 8-ci
bəndlər hesab edilsin; 
- V, VI və VII hissələr müvafiq olaraq VIII, IX
və X hissələr hesab edilsin; 
- aşağıdakı redaksiyada V, VI və VII
hissələr əlavə edilsin: 
«V. Hər kəs onun hüquq
və azadlıqlarını pozan qanunvericilik və icra
hakimiyyəti orqanlarının normativ aktlarından,
bələdiyyə və məhkəmə aktlarından
qanunla müəyyən edilmiş qaydada bu maddənin III
hissəsinin 1—7-ci bəndlərində göstərilən
məsələlərin Azərbaycan Respublikasının
Konstitusiya Məhkəməsi tərəfindən həll
edilməsi üçün Azərbaycan Respublikasının
Konstitusiya Məhkəməsinə pozulmuş insan hüquq
və azadlıqlarının bərpa edilməsi
məqsədi ilə şikayət verə bilər.
VI. Azərbaycan
Respublikasının qanunları ilə müəyyən
edilmiş qaydada məhkəmələr insan hüquq və
azadlıqlarının həyata keçirilməsi
məsələləri ilə bağlı Azərbaycan Respublikası
Konstitusiyasının və qanunlarının şərh
edilməsi haqqında Azərbaycan Respublikasının
Konstitusiya Məhkəməsinə müraciət edə
bilərlər.
VII. Azərbaycan
Respublikasının İnsan hüquqları üzrə
müvəkkili insan hüquq və azadlıqlarını pozan
qanunvericilik və icra hakimiyyəti orqanlarının normativ
aktlarından, bələdiyyə və məhkəmə
aktlarından qanunla müəyyən edilmiş qaydada bu
maddənin III hissəsinin 1—7-ci bəndlərində
göstərilən məsələlərin Azərbaycan
Respublikasının Konstitusiya Məhkəməsi
tərəfindən həll edilməsi üçün
Azərbaycan Respublikasının Konstitusiya
Məhkəməsinə sorğu verə bilər.»
XVII. 131-ci maddənin I hissəsində «o, qanunla müəyyən
edilmiş prosessual qaydalarda ümumi və
ixtisaslaşdırılmış məhkəmələrin
işinə nəzarəti həyata keçirir»
sözləri «o, kassasiya qaydasında ədalət
mühakiməsini həyata keçirir» sözləri
ilə əvəz edilsin.
XVIII. 132-ci maddə aşağıdakı redaksiyada
verilsin:
«Maddə 132. Azərbaycan
Respublikasının apellyasiya
məhkəmələri 
I. Azərbaycan
Respublikasının apellyasiya
məhkəmələri qanunla onların
səlahiyyətlərinə aid edilmiş işlər
üzrə yuxarı instansiya məhkəmələridir.
II. Azərbaycan Resrublikasının
apellyasiya məhkəmələrinin
hakimlərini Azərbaycan Respublikası prezidentinin
təqdimatı ilə Azərbaycan Respublikasının Milli
Məclisi təyin edir.»
XIX. 133-cü maddənin I hissəsində «qaydada» sözündən
sonra «və hallarda»
sözləri əlavə edilsin; «eyni cür və dürüst» sözləri
çıxarılsın.
XX. 134-cü maddəyə aşağıdakı
məzmunda VI hissə əlavə edilsin:
«VI. Naxçıvan Muxtar
Respublikasının Konstitusiyası Azərbaycan
Respublikasının Milli Məclisinə Azərbaycan
Respublikasının prezidenti tərəfindən təqdim
edilir və Konstitusiya Qanunu ilə təsdiq edilir».
XXI. 142-ci maddənin III hissəsi
aşağıdakı redaksiyada verilsin:
«III. Bələdiyyələrin
statusunun əsasları bu Konstitusiya ilə,
bələdiyyələrə seçkilərin qaydaları
isə qanunla müəyyən edilir.».
XXII. 149-cu maddənin III hissəsində «icra hakimiyyəti»
sözləri «qanunvericilik,
icra» sözləri ilə əvəz edilsin.
XXIII. 155-ci maddədə «dəyişikliklər» sözündən sonra «və ya onların ləğv»
sözləri əlavə edilsin; «müddəaların» sözü «insan və vətəndaş
hüquqları və azadlıqlarının ləğvi
və ya Azərbaycan Respublikasının tərəfdar
çıxdığı beynəlxalq müqavilələrdə
nəzərdə tutulduğundan daha artıq
dərəcədə» sözləri ilə əvəz
edilsin.
XXIV. 158-ci maddə aşağıdakı redaksiyada
verilsin:
«Maddə 158. Azərbaycan
Respublikasının Konstitusiyasına əlavələrin
təklif edilməsi təşəbbüsünün
məhdudlaşdırılması 
Bu Konstitusiyanın birinci
bölməsində əks etdirilmiş müddəalarla
əlaqədar Azərbaycan Respublikası Konstitusiyasına
əlavələr təklif edilə bilməz.».
 "